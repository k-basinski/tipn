## Zadanie 4

Termin 1: 4/12/2019

Termin 2: 11/12/2019

Termin 3: 18/12/2019

Stwórz nowy _notebook_. Zapisz go w folderze `zad4` pod nazwą `zad4.ipynb`. Będzie on sprawdzał własności liczb.

#### 4.1

Jak zwykle, w **pierwszej** komórce umieść krótki tekst w markdown, wyjaśniający co notebook robi

W **drugiej** komórce umieść deklaracje zmiennej `x`, w której przechowywać będziesz liczbę. Powyżej deklaracji napisz komentarz, mówiący, że to jest liczba którą można edytować. Żeby było czytelniej, nie umieszczaj w tej komórce nic innego.

Wszystkie pozostałe testy (patrz niżej) umieść w **trzeciej** komórce, komentarzami opatrując poszczególne instrukcje warunkowe.

#### 4.2

Sprawdź, czy liczba jest większa od 10. Wyświetl stosowny komunikat (tj. `X jest większe od 10.` lub `X nie jest większe od 10.`)

#### 4.3

Sprawdź, czy liczba jest dodatnia, ujemna, czy może jest zerem. Wyświetl stosowny komunikat.

#### 4.4

Sprawdź, czy liczba jest podzielna przez 3. Wyświetl stosowny komunikat.

#### 4.5

Sprawdź, czy liczba jest **jednocześnie** podzielna przez 3 i 7. Wyświetl stosowny komunikat.

#### 4.6

Sprawdź, czy liczba jest **jednocześnie** parzysta, mniejsza bądź równa 100 i **nie** dzieli się przez 5. Wyświetl stosowny komunikat.

#### 4.7*

Sprawdź czy liczba jest typu `int` czy `float`. Wyświetl stosowny komunikat.